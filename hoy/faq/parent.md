# [Algemeen] Wat is de Hoy app?
Hoy is een schoolbreed communicatiemiddel. Via deze app blijf je up-to-date van al het nieuws in en rondom school, kan je je vragen kwijt en ontvang je belangrijke berichten en formulieren van o.a. mentoren en de administratie 📲.

# [Algemeen] Op welke apparaten kan ik de app installeren?
Je kan de app installeren op je smartphone (iPhone of Android-smartphone) of tablet (iPad of Android-tablet). Als je de app (nog) niet hebt geïnstalleerd,  krijg je de berichten en acties die door de school en mentor naar je worden verstuurd gewoon per e-mail ✉️. De acties zijn ook via e-mail in te vullen en komen bij de school/mentor aan in de app.

# [Algemeen] Kan ik de app op meerdere apparaten gebruiken?
Zeker! Als je de app ook op een ander apparaat wil installeren, bijv. op je tablet of smartphone van je partner, dan kan je gewoon inloggen met hetzelfde e-mailadres. Alle notificaties komen op beide apparaten aan en de berichten en acties worden automatisch gesynchroniseerd ✅.

# [Algemeen] Hoe open ik een PDF-bestand?
Als je een PDF-bestand niet kunt openen via de app zelf, kan je de link ingedrukt houden om het linkadres te kopiëren. Als je dit linkadres vervolgens plakt in een internetbrowser (bijv. Chrome of Firefox) kun je het PDF-bestand zien 📄📲.

# [Inloggen] Hoe kan ik inloggen?
We koppelen je account aan je e-mailadres uit de schooladministratie. Als je inlogt op de app, bevestig je dat je toegang hebt tot dat e-mailadres: je vult het adres in en ontvangt direct een mail met een link waarop je moet klikken 🔗. Zo heb je één wachtwoord minder!

Heb je de e-mail om in te loggen niet gekregen? Kijk voor de zekerheid in je Ongewenst/Spam map.

# [Inloggen] Ik kan via mijn smartphone/tablet niet bij mijn e-mail. Wat nu?
Geen zorgen, je kan de e-mail ook op een ander device openen 😌. Zolang je de app op je smartphone/tablet open houdt, word je gewoon ingelogd als je op de link in de e-mail klikt. Vanaf welk device dan ook. Elke keer dat je probeert in te loggen, wordt er een nieuwe e-mail gestuurd.

# [Inloggen] Hoe kan ik uitloggen?
Onder het tabblad 'Instellingen' in de app, zie je rechtsboven een slotje 🔒. Als je daarop tikt word je uitgelogd.

# [Communicatie] Hoe contacteer ik de school?
De school contacteren kan op verschillende manieren:

**Via Hoy**
Ga naar het 'Berichten' tabblad, en klik op het icoon rechtsboven. Je kunt vervolgens kiezen of je de mentor van je kind of de schooladministratie een bericht wil sturen.

**Andere manieren**
De school is ook telefonisch bereikbaar: [{{admin.phone}}](tel:{{admin.phone}}), en per e-mail: [{{admin.email}}](mailto:{{admin.email}}).

Dit is het adres van de school:

{{admin.name}}
{{admin.street}}
{{admin.postcode}} {{admin.city}}

# [Communicatie] Met wie kan ik contact opnemen via de app?
Via de app heb je contact met de mentor(en) van je kind(eren) en kan je vragen stellen aan het centrale contactpersoon van de school over praktische zaken. Eventueel zijn er ook andere contactpersonen beschikbaar (bijv. een leerjaarcoördinator of decaan), als de school deze aan je heeft toegewezen.

Om een gesprek te starten via de app, ga je naar het derde tabblad (Inbox). Hier vind je rechtsboven een icoontje waarmee je een nieuw gesprek start 💬.

# [Communicatie] Hoe archiveer ik een bericht?
Je archiveert een bericht door naar links te swipen in de inbox of door in het bericht op het 'archiveer'-icoontje rechtsboven te tikken 📥.

Als een medewerker van de school een gesprek archiveert, kan je daar later niet meer op reageren. Wil je alsnog een bericht sturen, dan moet je een nieuw gesprek beginnen.

# [Communicatie] Hoe kan ik mijn antwoord op een actie wijzigen?
Als je een formulier of afsprakenplanner hebt ingevuld, kan je deze zelf niet meer wijzigen. Wel kan je de verzender een bericht sturen om te vragen je reactie aan te passen. Dat kan snel door in de actie op het '...' icoontje rechtsboven te tikken en de optie 'Verzender contacteren' te kiezen.

# [Berichtgeving] Hoe werkt het "snoozen" van notificaties?
Via Notificaties (onder Instellingen) kan je aangeven op welke dagen en/of tijden je geen notificaties wil ontvangen. Wij snappen ook dat je in het weekend of ‘s avonds liever niet gestoord wil worden 😌. 

Heb je ingevuld dat je de hele dag geen notificaties wil ontvangen? Deze komen dan netjes de volgende ochtend pas aan 📲.

# [Berichtgeving] Waarom ontvang ik e-mails van bepaalde berichten en acties?
Je krijgt automatisch een reminder als je de app al een tijdje niet hebt gebruikt of een bericht niet hebt gezien. Zo zorgen we ervoor dat je als ouder/verzorger niks mist 📬.

# [Berichtgeving] De e-mails van Hoy komen in mijn spambox, wat nu?
Hoe vervelend het ook is, het komt wel eens voor dat de e-mails van Hoy in de Ongewenst/Spam map terecht komen. Dit komt omdat er vanuit Hoy veel automatische e-mails worden verstuurd. Als je deze e-mails markeert als 'geen spam', voorkom je dat dit in de toekomst nog eens gebeurt.

# [Berichtgeving] Ik ontvang geen notificaties, wat nu?
Dit kan aan een aantal zaken liggen. Onder 'Notificaties' in de app kun je je notificaties testen. Helpt dat niet, check dan eerst de instellingen van je telefoon of tablet.

🍎 Op iPhone/iPad: ga naar de Instellingen app, tik op Berichtgeving, tik op Hoy, en zorg dat 'Sta berichtgeving' toe ingeschakeld is, en dat meldingen weergegeven worden in het Berichtencentrum.

🤖 Op Android: ga naar het onderdeel Meldingen in de Instellingen app, zoek Hoy, en zorg dat zowel 'Meldingen weergeven' als 'Berichten' ingeschakeld zijn.

# [Profiel] Ik zie dat ik het secundaire contact voor de school ben, wat betekent dit?
Soms staan er twee ouders/verzorgers in de schooladministratie voor één leerling. De ouder/verzorger die in de schooladministratie staat geregistreerd als het eerste contact, is in de app het **primaire contact** voor de school en mentor. Dat betekent dat diegene altijd de berichten van de school en mentor ontvangt.

Het tweede contact in de schooladministratie, wordt in de app automatisch het **secundaire contact**. De school en mentoren sturen berichten meestal uit naar beide contacten, maar het kan voorkomen dat de school of mentor contact zoekt met één ouder/verzorger. In de app is dat automatisch het primaire contact, tenzij de school of mentor dat anders aangeeft.

Acties komen altijd aan bij beide contacten en kunnen maar één keer per leerling worden ingevuld, door een van beide contacten. Beide contacten kunnen ook terugzien wat er is ingevuld.

Als je wil aanpassen wie van de ouders/verzorgers het primaire contact is, moet dit in schooladministratie worden geregistreerd 👪.

# [Profiel] Hoe gaat de app om met mijn privacy?
We onderschrijven het privacy convenant dat o.a. door de VO-raad, PO-raad en het ministerie van Onderwijs, Cultuur en Wetenschap is opgesteld. Dat betekent dat wij onder andere de daarin gestelde veiligheidsmaatregelen implementeren in overleg met de school 🔒. Derde partijen krijgen nooit toegang tot de persoonsgegevens en data die de school ons verstrekt, behalve als de school ons dit nadrukkelijk verzoekt.

